Mia madre mi disse "Non devi giocare
con gli zingari nel bosco".
Mia madre mi disse "Non devi giocare
con gli zingari nel bosco".

Ma il bosco era scuro, l'erba già verde
lì venne Sally con un tamburello
ma il bosco era scuro, l'erba già alta
dite a mia madre che non tornerò.

Andai verso il mare senza barche per traversare
spesi cento lire per un pesciolino d'oro.
Andai verso il mare senza barche per traversare
spesi cento lire per un pesciolino cieco.

Gli montai sulla groppa, sparii in un baleno
andate a dire a Sally che non tornerò.
Gli montai sulla groppa, sparii in un momento
dite a mia madre che non tornerò.

Vicino alla città trovai Pilar del mare
con due gocce d'eroina, s'addormentava il cuore.
Vicino alle roulottes trovai Pilar dei meli bocca sporca di mirtilli, un coltello in mezzo ai seni.

Mi svegliai sulla quercia, l'assassino era fuggito
dite al pesciolino che non tornerò.
Mi guardai nello stagno, l'assassino s'era già lavato
dite a mia madre che non tornerò.

Seduto sotto un ponte si annusava il re dei topi
sulla strada le sue bambole bruciavano copertoni.
Sdraiato sotto il ponte si adorava il re dei topi
sulla strada le sue bambole adescavano i signori.

Mi parlò sulla bocca, mi donò un braccialetto
dite alla quercia che non tornerò.
Mi baciò sulla bocca, mi propose il suo letto
dite a mia madre che non tornerò.

Mia madre mi disse "Non devi giocare
con gli zingari nel bosco".
Ma il bosco era scuro, l'erba già verde
lì venne Sally con un tamburello.