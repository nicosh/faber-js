E se vai all'Hotel Supramonte e guardi il cielo
tu vedrai una donna in fiamme e un uomo solo
e una lettera vera di notte, falsa di giorno
poi scuse, accuse e scuse senza ritorno

E ora viaggi ridi, vivi o sei perduta
col tuo ordine discreto dentro il cuore
ma dove? Dov'è il tuo amore?
Ma dove è finito il tuo amore?

Grazie al cielo ho una bocca per bere e non è facile
grazie a te ho una barca da scrivere, ho un treno da perdere
e un invito all'Hotel Supramonte dove ho visto la neve
sul tuo corpo così dolce di fame così dolce di sete

Passerà anche questa stazione senza far male
passerà questa pioggia sottile come passa il dolore
ma dove? Dov'è il tuo cuore?
Ma dove è finito il tuo cuore?

E ora siedo sul letto del bosco che ormai ha il tuo nome
ora il tempo è un signore distratto, è un bambino che dorme
ma se ti svegli e hai ancora paura, ridammi la mano cosa importa se sono caduto, se sono lontano?

Perché domani sarà un giorno lungo e senza parole
perché domani sarà un giorno incerto, di nuvole e sole
ma dove? Dov'è il tuo amore?
Ma dove è finito il tuo amore?