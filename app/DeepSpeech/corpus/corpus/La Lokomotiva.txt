LA LOCOMOTIVA Versione in dialetto rovigotto di Marco "Che" Randolo Ne so' che viso che'lg'aveva gnianca come ch'el se cìamava con che vose parlase con quale vose, po', el cantava quanti anni g'avesse èlora, de che colore i so' cavèi ma 'ntea fantasia gò a so' immagine: i eroi i'é tutti zòvani e bèi, i eroi i'é tutti zòvani e bèi, i eroi i'é tutti zòvani e bèi. Conosso inveze el tempo di fatti qual ca jera el so' mestiere i primi anni del secolo macchinista ferroviere. I tempi ca se scumiziava la guera santa di' pezzenti pareva el treno, anca lu, un mito del progresso lancià de sòra di' continenti, lancià de sòra di' continenti, lancià de sòra di' continenti. E la Locomotiva pareva ca fusse un mostro stràn, che l'omo el dominava col pensiero e co'a man: ruggendo 'a se lasava dedrio distanze che pareva infinie, pareva ca l'avese dentro un potere tremendo: 'a stessa forza dea dinamite, 'a stessa forza dea dinamite, 'a stessa forza dea dinamite. Ma 'n altra grande forza verzeva èlora le sò ali: parole ca'e diseva "i omani i'é tuti uguai!" e contro 'i re e 'i tiranni sciopava 'ntea via la bomba proletaria e iluminava l'aria la fiaccola del'anarchia, la fiaccola del'anarchia, la fiaccola del'anarchia. Un tren tuti i dì pasava par la so' stazion: un tren de lusso, lontana destinazion. Vedeva zènte riverià, el pensava a chei veluti e 'a chi ori, el pensava al magro dì dea so' zènte vizìn, el pensava a un tren pien de siori, el pensava a un tren pien de siori, el pensava a un tren pien de siori. Ne so' cos' ca successe, parché 'l ciapò la decision. Forse rabia vècia, generaziòn senza nome ca le urlava vendeta, i ghe ciècava el cuore, desmentegò pietà, se desmentegò dea so' bontà, la so bomba jera 'a machina a vapore, la so bomba jera 'a machina a vapore, la so bomba jera 'a machina a vapore. E sul binario 'a stava la locomotiva: la machina pulsante pareva fosse cossa viva, pareva un zovane puledro ch'apena cavà el fren morsegasse la rotaia co' muscoli d'acciaio con forza cieca de balen, con forza cieca de balen, con forza cieca de balen. Un dì come chi altri, ma forse con più rabia in corpo, pensò d'averghe el modo par riparar qualche torto: montò sul mostro ch'el dormiva, zercò de mandar via la sò paura, e prima de pensare cos'ca'gli'era 'ndrio fare el mostro el se magnava la pianura, el mostro el se magnava la pianura, el mostro el se magnava la pianura. El coreva l'altro tren ignaro, e quasi senza presia, nisùn s'imaginava de 'ndar verso la vendetta. Ma a'a stazion de Bologna 'rivò la notizia in't'un baleno: "Notizia d'emergenza, movíve co' urgenza: un mato el s'è zùla incoste al tren! un mato el s'è zùla incoste al tren!" Ma intanto 'a core, 'a core, 'a core la locomotiva e la sibila vapore, la par quasi ca la sia viva, e la par dire ai contadini curvi chel fiscio ch'el se spande in aria: "Fradelo non temere ca coro al me dovere! Trionfi la giustizia proletaria! Trionfi la giustizia proletaria! Trionfi la giustizia proletaria!" E intanto 'a core, 'a core, 'a core sempre più fuga, e 'a core, 'a core, 'a core, 'a core incontro ala morte, e ninte ormai 'l'po tratignere la grande forza distrutrice, se speta solo el schianto e po' ca 'riva el manto dea grande consolatrice, dea grande consolatrice. La storia la se conta come ca la finì chea corsa: la machina devià longo na linea morta. Col so' ultimo grido da animale la machina l'erutò lapilli e lava, sciopò incoste al cielo, po' el fumo el sparse el velo: i lo' gà tirà su che ancora el respirava, i lo' gà tirà su che ancora el respirava, i lo' gà tirà su che ancora el respirava. Ma a noialtri se piase pensarlo ancora dedrio d'un motore, finch'el fa corar via la machina a vapore, e ca se riva ancora, un dì, la notizia de na locomotiva, come na roba viva, zulà a bomba contro l'ingiustizia, zulà a bomba contro l'ingiustizia, zulà a bomba contro l'ingiustizia!