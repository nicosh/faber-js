Tua madre ce l'ha molto con me
perché sono sposato e in più canto
però canto bene e non so se tua madre
sia altrettanto capace a vergognarsi di me

La gazza che ti ho regalato
è morta, tua sorella ne ha pianto,
quel giorno non avevano fiori, peccato,
quel giorno vendevano gazze parlanti

E speravo che avrebbe insegnato a tua madre
A dirmi "Ciao, come stai?", insomma non proprio a cantare
per quello ci sono già io come sai

I miei amici sono tutti educati con te
però vestono in modo un po' strano
mi consigli di mandarli da un sarto e mi chiedi
"Sono loro stasera i migliori che abbiamo?"

E adesso ridi e ti versi un cucchiaio di mimosa
Nell'imbuto di un polsino slacciato,
i miei amici ti hanno dato la mano,
li accompagno, il loro viaggio porta un po' più lontano
E tu aspetta un amore più fidato
il tuo accendino sai io l'ho già regalato
e lo stesso quei due peli d'elefante
mi fermavano il sangue
li ho dati a un passante

Poi il resto viene sempre da sé
i tuoi "Aiuto" saranno ancora salvati
io mi dico è stato meglio lasciarci
che non esserci mai incontrati