"Tito non sei figlio di Dio
ma c'è chi muore nel dirti addio"

"Dimaco ignori chi fu tuo padre
ma più di te muore tua madre

Con troppe lacrime piangi, Maria
solo l'immagine di un'agonia
sai che alla vita nel terzo giorno
il figlio tuo farà ritorno
lascia a noi piangere un po' più forte
chi non risorgerà più dalla morte"

"Piango di lui ciò che mi è tolto
le braccia magre, la fronte, il volto
ogni sua vita che vive ancora
che vedo spegnersi ora per ora

Figlio nel sangue, figlio nel cuore
e chi ti chiama 'nostro Signore'
nella fatica del tuo sorriso
cerca un ritaglio di Paradiso
Per me sei figlio, vita morente
ti portò cieco questo mio ventre
come nel grembo, e adesso in croce
ti chiama 'amore' questa mia voce

Non fossi stato figlio di Dio
t'avrei ancora per figlio mio"